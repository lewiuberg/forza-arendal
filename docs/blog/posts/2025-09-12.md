---
date:
  created: 2025-09-12
  # updated: 2025-08-31
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Før runde 20: Vard Haugesund (H)

???+ forza

    [Vi har et intervju med selveste Vegard Hansen dere kan se i bunnen av denne artikkelen.](#intervju-med-vegard-hansen) <br>
    Synspunktene i denne artikkelen er mine og deles ikke nødvendigvis av ham.

Til lørdag tar vi imot Vard Haugesund på hjemmebane i det som er årets **fjerde siste** hjemmekamp.

Vi møter et Vard-lag som henger skikkelig i tauene og begynner å ligge skikkelig utsatt til. For dem er det 3 poeng opp til sikker plass, og i de 7 siste kampene møter de: **Arendal, Sandnes Ulf, Sotra og Jerv**.

Til tross for at de ligger nest sist på tabellen, er det et nokså gjerrig lag. De har kun sluppet inn 36 mål og har kun -7 i målforskjell.

Til sammenligning:

- **Fløy** slapp inn 45 mål med -20 i målforskjell
- **Brann 2** slapp inn 51 mål med -21 i målforskjell

## Nøkkelfakta om kampen

- Vard har ikke vunnet i serien siden 31. mai
- Arendal er fremdeles ubeseiret på hjemmebane
- Arendal har ikke holdt nullen på 17 kamper

## Gamle kjente på besøk

Med på Vard-laget kommer en gammel kjenning i **Sander Lille-Løvø**, som fikk omtrent 70 kamper for Arendal. Han har fremdeles **forlovede** i Arendal og ønsker seg stadig tilbake. **Hans** personlighet på banen, men kanskje spesielt utenfor, burde gjøre **ham** aktuell for en retur i mine øyne.

Og når vi først er inne på det, så bekreftet **Koko** at han også har funnet kjærligheten i Arendal, med ingen ringere enn Arendal Fotballs egen **Lina Schommers**.

Her tenker jeg at også Koko burde være høyaktuell for en retur (som jeg var innom i forrige innlegg) - han tilfører også ekstremt mye både av og på banen.

**Vi må for guds skyld ikke la våre lokale jenter bli dratt ut av byen!**

## Oppmøte og forventninger

Det har vært godt oppmøte på hjemmebane de siste kampene. Selv om jeg tror det kommer til å være glissent denne kampen med tanke på værmelding og resultat i forrige kamp, så håper jeg naturligvis at flest mulig tar turen **og** støtter guttene! De spiller tross alt veldig underholdende fotball om dagen!

## Intervju med Vegard Hansen

<video controls width="350" poster="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-09-12_1.png?raw=true">
  <source src="https://raw.githubusercontent.com/lewiuberg/forza-arendal/refs/heads/master/docs/assets/video/2025/2025-09-12_1.mp4" type="video/mp4">
  Din nettleser støtter ikke video.
</video>
