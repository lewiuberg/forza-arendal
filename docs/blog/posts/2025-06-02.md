---
date:
  created: 2025-06-02
  # updated: 2025-04-16
authors:
  - mads
draft: false
# pin: false
# links:
#   - index.md
#   - blog/index.md
#   - Homepage: index.md
#   - Blog index: blog/index.md
#   - External links:
#       - Material documentation: https://squidfunk.github.io/mkdocs-material
---

# Oppsummering runde 8

Hva skal man si? Finnes det et tryggere spill enn Arendal uavgjort og 1-1 på bortebane?
Historien gjentar seg gang på gang, man spiller egentlig en ganske god kamp, men man klarer kun å få med seg 1 poeng på bortebane. I "før" runden innlegget (som aldri ble publisert pga litt ulike årsaker) skrev jeg følgende: Selv om man ikke nødvendigvis MÅ vinne denne kampen, så syntes jeg man burde. Det mener jeg fremdeles at man burde ha gjort.
Et lag av Arendal sitt kaliber burde slå et nyoppryket breddelag, men slik kampen utformet seg, så er man kanskje heldig at man får med seg et poeng. Det er tross alt et mål 6 minutter på overtid som gjør at man ikke går på årets første nederlag.
I praten jeg hadde med Vegard Hansen før kampen, forespeilet jeg han nøyaktig det jeg skriver over.
Da svarte han følgende: Dere som supportere kan si hva dere vil. Men jeg ser på det som en tøff bortekamp mot en fysisk sterk motstander.
Vegard fikk irriterende rett, men det er kanskje derfor han er fotballtrener og jeg er talentløs hva gjelder taktikk!

## Laget som nekter å tape

Sandviken traff forsåvidt godt på kampplanen, de skal gjøre livet surt for Arendal i en hver situasjon. De gikk knallhardt til i enhver duell fra første spark på ballen og klarer for alt det er hvert å stykke opp kampen.
Jeg opplever spesielt den første halvtimen som svært rotete og dette skal Sandviken ha æren for. Når Sandviken drar frem sitt "hemmelige" våpen, satt jeg nesten kamferdropset i halsen. Det var en kraft i det innkastet at jeg aldri har sett på maken, det er flaks at Oppsahl ikke måtte ut med hjernerystelse! Hadde det ikke vært for at jeg så han kastet ballen, så hadde jeg trodd det var skudd fra en potetkanon!
Sandviken kommer ut til andre omgang, med en oppvisning av moderne fotball jeg har et utrolig ambivalent forhold til. De brukte enhver mulighet til å få tiden til å gå, være seg innkast, utspark, frispark, spillere som fikk krampe, men holdt 30 minutter til, hva enn det måtte være. På en side så dreper det gleden av kampen fullstendig og de klarer på alle måter å gjøre kampen drit å se på. På en annen side kan man ikke annet enn å hyle kynismen som blir fremvist! Men, det er et enormt men. Når de på toppen av det, nekter Arendal å låne banen dagen før, samt at de skrur på vanningsanlegget under oppvarming, så blir det bare pill råttent. En klubb blottet for integritet og det er kanskje derfor jeg er ganske bitter at de nesten får med seg 3 poeng.

For å se positivt på det, Arendal er nå 1 av 2 lag i toppfotballen i Norge, som er ubeseiret etter at Reka's Åluesund tapte mot Ranheim.

## Øvrige kamper

Sotra fosser på videre! Det er intet mindre enn imponerende hva Renate Blindheim får til i Sotra, med svært begrensede midler. Jeg hadde en prat med Koko, som var klokkeklar på Sotra er en outsider i toppen.

Fløy var utrolig nærme å komme seg vekk fra siste plassen, men snublet med 10 minutter igjen å spille. Arendal legende Preben Skeie scorte det første målet for Fløy.

Den store overraskelsen denne runden kom fra Levermyr. Ikke nødvendigvis at Jerv tapte, man begynner nemlig å bli vandt til at de ikke klarer å vinne på hjemmebane. 0-2-2 i kamper og 4-7 i målforskjell er en skremmende statistikk for et lag som skal kjempe i toppen. Den er faktisk så dårlig at Lars Bohinen valgte å trekke seg som trener etter tapet mot Sandnes Ulf. Samtidig får Svaberget krass kritikk for å ha sunget et eller annet dommer, helvete og Arendal. Såpass må man tåle!
