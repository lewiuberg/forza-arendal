---
date:
  created: 2025-10-02
  # updated: 2025-08-31
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Før runde 23: Brattvåg (B)

**Kan det bli spenning helt til siste serierunde? Sannsynligheten er lav, men muligheten lever!**

## Hva må til for spenning?

Det er egentlig veldig enkelt, høyst usannsynlig, men veldig enkelt. Sotra må gå på minst to tap og én uavgjort på de fire siste kampene. Som sagt, høyst usannsynlig for et lag som kun har tapt fire kamper hele sesongen. De har for øvrig også kun tapt én av kampene mot de andre lagene på topp fem. Så, hvorfor skal det i det hele tatt være noe form for spenning med fire kamper igjen og sju poeng opp til Sotra? Sotra møter nemlig både Jerv og Brattvåg på bortebane. De tar også imot Sander Lille Løvø og Vard Haugesund, et Vard-lag som MÅ ta poeng ettersom de i skrivende stund ligger på direkte nedrykk.

## Scenarioet som gir håp

Gitt et scenario hvor Sotra taper nevnte kamper, så har Arendal muligheten ettersom de selv møter både Brattvåg og Jerv. Vi vil da gå forbi begge lagene med seier på målforskjell. Samtidig skal både Brattvåg og Arendal spille borte mot Sandnes Ulf. Arendal kan muligens få en liten fordel her: Igjen, hvis Jerv slår Sotra og Sandnes Ulf slår Lysekloster, kan Ulf krone opprykket hjemme mot Brattvåg. I dette scenarioet har Ulf "ingenting" å spille for mot Arendal. Kanskje kan man da reise til Sandnes med et lite håp om seier. Men det er desidert den vanskeligste bortebanen å komme til. På elleve kamper har de vunnet åtte og spilt tre uavgjort. De har scoret 34 mål og sluppet inn fire! Det skal noe helt spesielt til for å ta med seg tre poeng hjem derfra.

## Siste serierunde kan avgjøre

Så, for å bygge på scenarioet: Gitt at Arendal gjør jobben og vinner sine kamper mot Brattvåg, Lysekloster og Sandnes Ulf, Jerv vinner sine kamper og Sotra avgir poeng mot Vard og Brattvåg, så vil siste serierunde mot Jerv være en kamp hvor vinneren får kvalifiseringsplassen! Jerv vil gå inn mot den kampen med en trepoengs ledelse, men på grunn av målforskjell vil Arendal gå forbi med seier.

## Simulator og sannsynlighet

Lewi har kjørt en simulator 50 000 ganger. I 21 % av utfallene havner Arendal på 2. plass med seier i alle sine kamper. I 13 % av utfallene blir siste runde mot Jerv en kamp hvor begge kjemper om kvalikk.

## Mange brikker må falle på plass

Så, det er trygt å si at det er forferdelig mange brikker som skal ramle på plass. Dette føles litt som den famøse Drillo-kalkulatoren. Samtidig er ikke 21 % sannsynlighet spinnvilt. Men én ting er klinkende klart: Arendal må gjøre jobben selv.
