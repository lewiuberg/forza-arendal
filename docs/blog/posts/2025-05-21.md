---
date:
  created: 2025-05-21
  # updated: 2025-04-16
authors:
  - mads
draft: false
# pin: false
# links:
#   - index.md
#   - blog/index.md
#   - Homepage: index.md
#   - Blog index: blog/index.md
#   - External links:
#       - Material documentation: https://squidfunk.github.io/mkdocs-material
---

# Før kampen mot Brann 2

Nå er det ingen tvil, Arendal må vinne. Hvis man ikke vinner denne kampen, så har man altså spilt 7 kamper med kun 1 seier. Det er ikke godt nok.

Selv med seier i denne kampen, tør jeg argumentere for at sesongstarten har vært under pari. Det er riktignok flere lyspunkter å ta med seg. Den mest åpenbare er at vi er ubeseiret. Noe annet som er svært positivt i Arendals øyne, er at ingen lag har rykket voldsomt i fra. Foreløpig er Brann 2, som ikke kan rykke opp, og nyopprykkede Sandviken i toppen. Samtidig er det neppe å forvente at Notodden kjemper helt i toppen ut sesongen. Men er det en ting til divisjonen har lært oss, det kommer alltid overraskelser!

Det skiller faktisk kun 3 poeng mellom de tre spådde opprykkskandidatene, så gitt at man faktisk skulle begynne å vinne noen kamper, så er det absolutt muligheter til å dra fra.

De neste 5 kampene kan vise seg å være en nøkkelperiode. Arendal har følgende motstandere:

- Nevnte Brann 2
- Nyopprykkede Sandviken (begge to ligger foran Arendal i skrivende stund)
- Brattvåg
- Lysekloster
- Vard Haugesund (alle tre blant de 5 nederste lagene)

Det er altså gode muligheter for 15 poeng de neste 5.

Men først må man slå et knallsterkt Brann 2. Et lag som slo Arendal på Norac i fjor. Man er riktignok nokså heldige i den grad at første laget spiller kamp samtidig. Det kommer dermed neppe noen førstelagsspillere til Arendal. Men man skal ikke kimse av det laget uansett.

## En statistisk kuriositet

- Arendal ligger på nest siste plass i form av scorede mål, med kun 8 mål på 6 kamper.
- Brann 2 på sin side, er det laget i avdelingen med flest mål, med hele 17.
- Hvis man ser på innslupne mål er det mer positivt for Arendal. Det er kun 1 lag i avdelingen som har sluppet inn færre mål (7).
- Brann 2 på sin side har sluppet inn hele 15. Det blir altså ofte målrike kamper når Brann 2 spiller. Riktignok har alle kampene endt med kun 1 mål seier.
- Arendal har kun scoret mer enn 1 mål i en kamp, mot Sandnes Ulf, og da var det 2 straffemål.
- Arendal har kun scoret maks 1 mål i aktivt spill.
- Arendal har spilt 6 av 7 kamper uavgjort (inkludert cup), hvorav 5 av disse har endt 1-1.
- Den ene seieren de har, var en 1-0 seier.

Det er altså ikke så vanskelig å skjønne hvor skoen trykker.

---

La oss håpe på en forløsende seier mot rekruttene fra Bergen.

Drit i avsluttende runde i PL og full runde i Eliteserien, det er på Norac stadion det gjelder søndag klokken 18:00!
