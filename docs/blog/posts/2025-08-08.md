---
date:
  created: 2025-08-08
  # updated: 2025-06-06
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Før runde 14 (Eik Tønsberg B)

???+ forza

    [Vi har et intervju med selveste Vegard Hansen dere kan se i bunnen av denne artikkelen.](#intervju-med-vegard-hansen) <br>
    Synspunktene i denne artikkelen er mine og deles ikke nødvendigvis av ham.

## Høstfotball og et snev av håp

Det er få ting som er positivt med at sommeren nærmer seg slutten og høsten sniker seg sakte innpå, men fortsettelsen av norsk fotball er definitivt en av dem. Og for en høstsesong vi har i vente!

Selv de mest optimistiske Arendalsupportere må grave dypt for å finne tro på opprykk. Det er en lang vei, og man skal ha ekstremt mye flaks hvis man i det hele tatt skal utfordre. Arendal har hatt en sesong preget av ustabilitet, og det er vanskelig å se for seg opprykk uten et mirakel.

Men fotball handler ikke bare om statistikk – det handler om øyeblikk, om å gripe muligheter når de kommer. Kampen mot Sandviken før ferien var et slikt øyeblikk. Hvis den kampen kan være et vendepunkt, er bortemøtet med Eik Tønsberg en perfekt anledning til å bygge videre.

Foreløpig har Arendal ikke klart å vinne to sammenhengende kamper, og hvis man skulle klare å vinne borte mot Tønsberg, kan det i det minste danne grobunn for et lite håp. Men det blir ikke enkelt.

## Fakta om kampen

**Eik Tønsberg hjemme:**

- Kun sluppet inn 7 mål på hjemmebane
- Har ikke tapt på hjemmebane

**Eik Tønsberg angrep:**

- Kun scoret 5 mål på sine siste 5 kamper

**Arendal borte:**

- Kun scoret 9 mål på bortebane (4 av dem mot Haugesund)
- Haugesund-kampen er den eneste bortekampen vi har vunnet i år

**Historikk:**

- 3 tidligere forsøk har endt med 0–2–1

## Supportere og bortetur

En av fjorårets gøyeste borteturer fikk vi til Tønsberg. Tønsbergs nå ikke-eksisterende supportergruppe var ute og manet til skikkelig kamp på tribunen lang tid i forveien av kampen. Det var forfriskende å reise til en stadion i 2. divisjon hvor man blir servert en real tribunekamp, dessverre hører det til sjeldenheten.

Dessverre er det også slik at "Barden Ultras" har valgt å kutte sin virksomhet. Det blir altså ingen kamp på tribunen til denne kampen. Tønsbergs Blad skrev tidligere i uken at publikum har forlatt klubben, som har brukt det siste året på å vase rundt med noe forferdelig utenomsportslig.

Forza reiser bort med en hyggelig gjeng som er klare til å synge seg hese for tre poeng. Undertegnede er også en av dem, og for å si det sånn – jeg begynner å bli rimelig klar for en seier på bortebane.

**Mine siste borteseire:**

- Sist: Ørn Horten, 16. september 2023
- Før det: Fram, 22. april 2023

Jeg håper at flere Ændalitter hiver seg i automobilene og tar den drøye to-timers kjøreturen til Tønsberg. Som Vegard sier: Det er en fantastisk flott by!

## Intervju med Vegard Hansen

<video controls width="350" poster="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-08-08_1.png?raw=true">
  <source src="https://raw.githubusercontent.com/lewiuberg/forza-arendal/refs/heads/master/docs/assets/video/2025/2025-08-08_1.mp4" type="video/mp4">
  Din nettleser støtter ikke video.
</video>
