---
date:
  created: 2025-06-25
  # updated: 2025-06-06
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Før runde 12 (Eik Tønsberg H)

## Forlenge seiersrekken?

Lørdag klokka 15.00 kommer en av fjorårets store overraskelser på besøk. Det nyopprykkede laget var den gang kun tre poeng unna kvalik til OBOS-ligaen. Siden den gang har det skjedd mye i klubben: Treneren fikk sparken, styret trakk seg, treneren ble ansatt igjen, sa opp – og spillere har forlatt klubben. Man kan mildt sagt si at det har vært fullstendig kaos.

## Minneverdige opplevelser fra fjoråret

En av de gøyeste opplevelsene i fjor var bortekampen mot nettopp Eik Tønsberg – en av de sjeldne gangene det virkelig var kamp også på tribunen. Det endte med 25 000 i bot til Arendal for bruk av bluss, mens Eik, som fyrte vel så mye, fikk en smekk på håndleddet. Lenge leve NFF...

## Status i toppen

Arendal kommer fra en vanvittig deilig seier mot Vard, og som jeg har sagt så mange ganger før: Det er helt avgjørende å få til en seiersrekke hvis man skal henge med i toppen. Sotra-toget virker ikke å stoppe med det første, Jerv har fått en ny vår, og Sandnes henger med helt der oppe.

## Statistikk

– Arendal ligger på tredjeplass i målforskjell med +7
– Arendal har ikke vunnet to kamper på rad siden oktober i fjor
– Arendal har 2,09 mål i snitt per kamp, Eik har 1,55
– Arendal slipper inn 1,45 mål i snitt per kamp, mens Eik slipper inn 1,73
– Fjorårets oppgjør endte 1–1 og 0–1 i favør Eik
– Arendal har 2–3–0 og 14–8 i målforskjell på hjemmebane

## Kampen dedikert til Hisøy IL

Kampen er dedikert til Hisøy IL. Jeg håper vi ser mange unge, lovende spillere – alle er som vanlig hjertelig velkommen opp til Forza-feltet!

## Christopher Cheng – en ekte Arendal-juvel

En liten hyllest til tidligere Arendal-spiller Christopher Cheng. Han ble kåret til Årets spiller i 2023 av Forza, etter en vanvittig sesong. Etter sesongen gikk han videre til Sandefjord og Eliteserien – og har i det siste mildt sagt herjet: fire mål på to kamper, som venstreback!

Det ryktes at han er aktuell for både Eredivisie i Nederland og Championship i England. Vi ønsker naturligvis den ydmyke og vanvittig talentfulle backen all mulig lykke!
