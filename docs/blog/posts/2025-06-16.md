---
date:
  created: 2025-06-16
  # updated: 2025-06-06
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Runde 10 oppsummering

## En såkalt MÅ-vinne-kamp

Jeg skrev før runden at Arendal MÅ vinne denne kampen. Dette utgangspunktet ble ikke mindre viktig av at alle lagene foran på tabellen vant sine respektive kamper. Plutselig befant man seg i et scenario hvor man, ved tap, ville ligge åtte poeng bak serielederen.
Det startet bra de første ti minuttene. Arendal hadde et voldsomt trykk og blant annet seks cornere, noe som også resulterte i en vanvittig sjanse til Hulqvist, som uheldigvis ikke scorer fra fem meters hold. På dette tidspunktet satt jeg med følelsen av at en Arendal-scoring var rett rundt hjørnet.

## Rødt kort

Etter rundt tolv minutter klarer Lysekloster endelig å komme seg lenger ut enn egen 16-meteren. Det som i utgangspunktet ser fullstendig ufarlig ut – et langt utspill fra keeper – blir det verst tenkelige scenarioet. Hulqvist er nok en gang utrolig uheldig og feller Lyseklosters Dang som siste mann.
Dommeren gjør naturligvis alt riktig – regelen er klokkeklar: Når man feller noen som siste forsvarer, blir man utvist. Det endrer ikke det faktum at jeg synes denne regelen er helt latterlig.
Arendal må spille 80 minutter med én mann mindre, etter en helt utilsiktet handling. For ikke å snakke om at det fremdeles er ganske langt frem til mål. Man kan teknisk sett få scenarioer hvor en spiller blir felt med 70 meter igjen til mål, men det likevel kvalifiserer til rødt kort. At en spiller hopper med albuen først inn i bakhodet på Martin Ramsland kvalifiserer naturligvis ikke til annet enn et frispark – selv om det er langt mer farefullt spill.
Jeg klarte heller ikke å riste av meg følelsen av at dette røde kortet potensielt ødela en potensiell opprykkskamp. I så måte klarer jeg nesten ikke å komme på et mer utslagsgivende rødt kort.
Det er selvsagt mange kamper igjen – vi er jo ikke halvveis engang – men jeg tror vi allerede har hatt for mange poengtap. Jeg håper virkelig jeg tar feil!

## 11 mot 10

Kampbildet resten av første omgang ble omtrent som forventet når man spiller 11 mot 10. Arendal ble presset utrolig lavt, men sto i utgangspunktet veldig godt imot. Lysekloster klarte ikke å bryte ned forsvaret til Arendal, og trillet egentlig bare ballen fra 30 meter og utover. Det var bare noen utrolig uheldige involveringer som gjorde at Lysekloster ledet 1–0 til pause.
Man må kanskje forvente at det kommer noen uheldige situasjoner som fører til målsjanser når hele laget ligger fra 30 meter og ned. I mine øyne var Benjamin Sundo knallgod og ryddet unna mange farligheter.
Da 2–0 kom like etter pause, skjønte man hvor det bar. Jeg synes Arendal var ganske gode de siste 30 minuttene, men de slet voldsomt med å komme til sjanser. Da reduseringen kom fire minutter på overtid, øynet man et lite håp – men det ebbet ut i det man på godt engelsk ville kalt "fuck all".

Det er for meg påfallende at det i flere kamper nå er innbytterne som endrer kampbildet og/eller øker tenningsnivået.
Victorio kom inn mot Sandviken og scoret, Østerud kom inn mot Brattvåg og scoret to, og jeg synes Myrbakk hadde et svært godt innhopp i går – mens det var Jens Erik Johansen som scoret som innbytter.
Hva dette skyldes har jeg ikke noe godt svar på – det er bare en observasjon.

## Statistikk

Arendal har flere ganger blitt omtalt som laget som nekter å tape. I mine øyne er det laget som sliter voldsomt med å vinne. Jeg har sett litt på statistikken fra de siste fem sesongene, inkludert inneværende:

```plotly
{
  "file_path": "./assets/graphs/2025-06-16.json"
}
```

## Øvrige kamper

Ingen overraskelser...
