---
date:
  created: 2025-08-29
  # updated: 2025-08-21
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Etter runde 17 (Brann 2 B) og cupkamp (Egersund H)

???+ forza

    [Vi har et intervju med selveste Vegard Hansen dere kan se i bunnen av denne artikkelen.](#intervju-med-vegard-hansen) <br>
    Synspunktene i denne artikkelen er mine og deles ikke nødvendigvis av ham.

## Borte mot Brann 2

Brann 2 er det beste rekruttlaget i landet, og det florerer av fremtidige eliteseriespillere og potensielle landslagsspillere. Samtidig er det litt skuffende at Arendal ikke klarer å ro seieren i land. Arendal var nok både uheldige og udyktige som ikke klarte å dra med seg tre poeng hjem. Når man i tillegg ser alle tre lagene foran på tabellen avgi poeng, så sitter man igjen med en litt bitter smak i munnen. Det begynner å bli tett i toppen, og det er mange faktorer som spiller inn, men hvis Arendal skal være en utfordrer, så må man ta med tre poeng hjem fra kamper hvor man dominerer. Martin Ramsland scorer et vakkert mål, og med det har man to spillere med tosifrede antall mål.

## Ingen cupfest, men...

Det ble ingen cupfest. Veien til Ullevål endte allerede i andre runde mot Egersund. Allikevel er det stor grunn til optimisme etter kampen. Man ble på ingen som helst måte utspilt av et OBOS-lag som kjemper om opprykk til eliteserien, snarere tvert imot. Periodevis syntes jeg Arendal er best, og man skulle ikke tro det var divisjonsforskjell på lagene. Med det sagt, så er det perioder i første omgang hvor Arendal blir spilt utrolig lavt, og man sliter litt med å ta tak i kampen. Målene til Egersund kommer nok også i enkleste laget. Men størstedelen av kampen henger man absolutt med og styrer stort sett kampbildet. Dessverre fikk vi verst tenkelige scenario. For det første røyk man ut av cupen, og for det andre spiller man 120 minutter etter kamp på søndag og ny kamp lørdag. Får virkelig håpe at gutta rekker å restituere godt inn mot lørdag.

For en mann Håkon Suggelia er! Ikke bare spilte han en helt fantastisk kamp (igjen), like før slutt av andre ekstraomgang tar han flere spurter, og det ser mer ut som han nettopp har kommet inn som innbytter, ikke at han har spilt hele kampen. Helt nydelig å se på!

Forza fikk også god hjelp fra rundt 30 unge gutter som hadde tatt turen til Norac for å se en kamp under flomlysa. De fikk utdelt flagg og var svært bidragsytende til den fantastiske stemningen som var. Jeg håper virkelig guttene kommer på flere kamper og blir med og bygger tribunekultur for fremtiden.

<!-- <img src="https://github.com/lewiuberg/forza-arendal/blob/master/docs/assets/images/blog/2025/2025-08-29_2.png?raw=true" alt="Cupkamp mot Egersund" width="400"> -->

<img src="https://github.com/lewiuberg/forza-arendal/blob/master/docs/assets/images/blog/2025/2025-08-29_3.png?raw=true" alt="Cupkamp mot Egersund">

## Før kampen mot Pors

Som nevnt er det ny kamp allerede til lørdag. Da tar vi imot et høytflyvende Pors hjemme på Norac. Pors har ikke tapt siden 4–1-tapet mot Brattvåg 14. juni. Siden da har de slått både Arendal og Sandnes Ulf, og de har klatret opp på en sjetteplass, kun fem poeng bak Arendal. En imponerende utvikling på sesongen siden sist lagene møttes, da Pors lå på delt sisteplass. Det er nok Arendal som ønsker å revansjere det bitre tapet borte mot Pors, hvor man spilte en usedvanlig dårlig kamp. Arendal har veldig bra hjemmestatistikk i år og har enda ikke tapt på Norac, med fire seire og fire uavgjort. Det gir dem tredjeplass på hjemmebanetabellen. De har også scoret flest mål på hjemmebane med 25. Det gir et snitt på litt over tre mål per kamp. Arendal har ikke holdt nullen siden 1–0-seieren hjemme mot Træff 27. april (!). Muligens et faktum som er litt ubrukelig, ettersom Arendal ofte slipper inn mål når de allerede leder komfortabelt. Jeg har sagt det mange ganger tidligere, men nå tror jeg det er en realitet: med poengtap i denne kampen kan man bare glemme opprykk. Det har vært dårlig oppmøte på stadion i det siste. Arendal er fremdeles med som en utfordrer, og de har spilt utrolig gøy fotball i det siste. Nå er det på tide at folket begynner å støtte opp rundt laget.

Gitt et scenario hvor Arendal vinner denne kampen, så er det spennende å se på to andre kamper i avdelingen. Sotra reiser til Tønsberg. Tønsberg er gode på hjemmebane og knuste nettopp Start 3–0 i cupen. Dette gir unektelig en selvtillitsboost. Samtidig ser man kanskje antydningen til en formdupp for Sotra, som ikke har vunnet på tre kamper. Sotra er riktignok det beste bortelaget i avdelingen.

I Sandnes kommer Jerv på besøk til en sekspoengskamp. Med seier for Jerv vil det kun skille to poeng mellom lagene. Jeg håper naturligvis på uavgjort i denne kampen, slik at begge lag taper to poeng. Hvis Arendal vinner sin kamp, vil det kun være ett poeng opp til Jerv og seks poeng til Sandnes. Det er lov å håpe.

## Intervju med Vegard Hansen

<video controls width="350" poster="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-08-29_1.png?raw=true">
  <source src="https://raw.githubusercontent.com/lewiuberg/forza-arendal/refs/heads/master/docs/assets/video/2025/2025-08-29_1.mp4" type="video/mp4">
  Din nettleser støtter ikke video.
</video>
