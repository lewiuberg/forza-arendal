---
title: "Før runde 14: Notodden Blues venter på Norac"
date:
  created: 2025-08-15
  # updated: 2025-08-15
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Før runde 16 (Notodden H)

???+ forza

    [Vi har et intervju med selveste Vegard Hansen dere kan se i bunnen av denne artikkelen.](#intervju-med-vegard-hansen) <br>
    Synspunktene i denne artikkelen er mine og deles ikke nødvendigvis av ham.

## Fra kaviar til fotball

Kaviar og champagnelukt begynner sakte å forsvinne fra byen, og det er på høy tid at man fokuserer på det som virkelig betyr noe, nemlig norsk 2. divisjon. Det begynner smått å bre seg en optimistisk bris over byen.

Arendal er i kanonform, og etter å ha filleristet Tønsberg på en av ligaens vanskeligste bortebaner, slår man Jerv ut av cupen. Jeg synes samtidig at man har veldig god kontroll på Jerv, og de slipper til svært lite. Det de skaper, er stort sett individuell briljans.

På søndag tar vi imot **"Notodden Blues"**, som de så pent har blitt døpt av Roy Ludvigsen. Det er absolutt mulig å ta med seg tre poeng fra denne kampen også, og jeg skal være såpass vågal å si at det faktisk **burde** bli slik. Sandnes Ulf og Sotra møtes også til dyst søndag, så her er det mulighet for å hente inn litt av ledelsen.

## Statistikk som lover godt

**Arendals nøkkeltall:**

- Arendal har scoret 12 mål på de siste tre kampene
- Arendal har 4–1–1 på de siste seks kampene (inkludert cup)
- Arendal har ikke holdt rent bur på de siste tolv kampene
- Arendal er på delt tredjeplass i både antall scorede mål og antall innslupne mål. Det gir dem også tredje best målforskjell

**Notoddens utfordringer:**

- Notodden er det laget i avdelingen som scorer minst
- Notodden har scoret tre mål på de siste seks kampene (inkludert cup)
- Notodden har 1–0–5 og 3–22 i målforskjell på de siste seks kampene (inkludert cup)

**Innbyrdes møter:**
Innbyrdes er dette oppgjøret jevnt, med fem seire til Arendal og fem til Notodden. Kun én kamp har endt uavgjort.

## Tribunen og cupens utfordringer

For meg var det ikke helt uventet at oppmøtet til cupkampen mot Jerv var så som så. Cupen har ikke den oppslutningen den en gang hadde. Hadde ikke Arendal og Jerv hatt to superinteressante møter i serien, kunne det hende man hadde dratt mer folk.

Men første runde i cupen mellom disse lagene, når man først har 16. mai-kamp og deretter serieavslutningen, føles for meg som et usselt og billig triks for å trekke folk til stadion etter at man har gjennomført en svært upopulær endring av cupoppsettet.

På mange måter er jeg glad det ikke ble stinn brakke i går. Det at oppslutningen var omtrent en fjerdedel av hva den var i seriespill for tre måneder siden, er ikke annet enn en massiv "fuck you" til NFF. Hadde denne kampen trukket veldig mye folk, ville det vært enkelt for pampene å krone endringen som en suksess.

Vi er ikke veldig gode venner med Jervs supportergruppering, men som de så pent skrev på et banner: **"Ikke kødd med cupen."**

## Intervju med Vegard Hansen

<video controls width="350" poster="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-08-15_1.png?raw=true">
  <source src="https://raw.githubusercontent.com/lewiuberg/forza-arendal/refs/heads/master/docs/assets/video/2025/2025-08-15_1.mp4" type="video/mp4">
  Din nettleser støtter ikke video.
</video>
