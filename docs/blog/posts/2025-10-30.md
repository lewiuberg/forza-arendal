---
date:
  created: 2025-10-30
  # updated: 2025-10-06
authors:
  - lewi
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
tags:
  [
    "Kommentar",
    "Utvikling",
    "Arendal Fotball",
    "Ungdomslag",
    "Juniorlag",
    "Rekruttlag",
  ]
---

# Hvor ble det av ungdomslagene, Arendal?

![Image title](https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-10-30_1.png?raw=true){ align=right width=400px style="border: 2px solid #8c8e95; border-radius: 10px;" }

Arendal Fotball har ingen aldersbestemte lag, ingen juniorlag, ingen rekruttlag.
Dette er ikke en liten detalj – det er et alvorlig strukturelt hull i klubbens spillerstige.
Konsekvensen er at de mest ambisiøse spillerne i Arendal reiser til erkerivalen Jerv allerede som 13-åringer.
For noen få blir Jerv et springbrett – men for mange ender det med stagnasjon og frafall.

<!-- <img src="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-10-30_1.png?raw=true" alt="Plukk opp trøya" width="250" style="border: 2px solid #8c8e95; border-radius: 10px;"/> -->

## Når ungdommen må til Grimstad for å satse

NFFs klubbdata viser at **Arendal Fotball per i dag ikke har registrert noen ungdomslag**.
FK Jerv, derimot, stiller lag i både G/J14, G/J15, G/J16 og G/J19.
Det betyr at unge spillere fra Arendal, som ønsker å satse på fotball, i praksis må bytte by for å fortsette drømmen.

Arendal Fotball har riktignok _Arendal Talent_, et utviklingstilbud for spillere mellom 13 og 15 år.
Det er et flott tiltak, men det **erstatter ikke lag**.
Et utviklingstilbud kan aldri gi den samme lagfølelsen, serieerfaringen og kampkulturen som man får ved å spille sammen uke etter uke for et lag man representerer, eller et mål om å kjempe seg opp og inn i A-stallen.
I praksis bruker Arendal ressurser på å utvikle spillere – som ender opp i Jerv.

## Når én overgang rammer mange

Når en spiller forlater laget for å gå til Jerv, svekkes ikke bare det ene laget – hele miljøet rundt blir påvirket.
Ofte forsøker treneren å fylle tomrommet ved å hente spillere fra andre lag i klubben.
Men da mister det laget en av sine bærende spillere, og kjedereaksjonen fortsetter.

Til slutt sitter flere lag igjen med for få spillere, lavere nivå og mindre motivasjon.
I noen tilfeller har dette faktisk ført til at lag har blitt oppløst.

Kanskje ville det vært lettere for lokalklubbene å akseptere en overgang **til Arendal Fotball**,
dersom det var en felles forståelse av at også de andre klubbene i byen og tettstedene rundt gjør det samme.
Da ville ingen følt behov for å "fylle tomrommet", men heller fokusert på å videreutvikle egne spillere.

Om alle tenker slik lokalt, vil det gagne hele regionen – og hjelpe flere spillere å nå sitt potensial.
For når man ikke har et tydelig toppnivå å strekke seg mot i egen by, vil de beste naturlig søke seg bort.
Resultatet er at hele fotballmiljøet i Arendal tappes for energi, ett talent av gangen.

## Arendal trenger egne lag å strekke seg mot

For å bygge en sterk klubbidentitet må det finnes **noe å sikte mot**.
Lag i G/J14, G/J15, G/J16, og G/J19-klasser er ikke bare arenaer for kamptrening - de er milepæler som gir spillerne et konkret mål: å bli god nok til å spille for Arendal Fotball, og på sikt Arendal Fotball Herrer.

## Dette handler ikke om å konkurrere med breddeklubbene

Målet er ikke å «stjele spillere» fra Grane, Myra, Trauma, Hisøy, Øyestad, Sørfjell, Froland, Tvedestrand, eller andre lokale klubber.
Tvert imot: dette handler om å **bygge toppen av pyramiden** – et felles flaggskip for ungdomsfotballen i Arendal og omegn.
Et sted der byens beste kan møtes, utvikles og representere Arendal og omegn som en helhet – ikke bare et bydelslag.
Et lag som kan samle de mest dedikerte spillerne fra Arendal og omegn, og gi dem et realistisk steg på veien mot seniornivå.

Målet er at om man har en spiller som blir valgt ut til å spille for Arendal Fotball, skal man ikke se på det som et tap for den lokale klubben.
Tvert imot skal det være et tegn på at klubben har lykkes i å utvikle talenter. Man skal blir stolt, og se på det som en mulighet for samarbeid og vekst.

## Slik kan Arendal bygge stigen

Dette er ikke urealistisk, vi kan snu utviklingen.
Flere lokale trenere har allerede uttrykt vilje til å bidra **på dugnadsbasis** for å få dette i gang.

Et bærekraftig ungdoms- og rekruttprosjekt kan bygges trinnvis:

1. **Etabler G/J14, G/J15, G/J16 eller G/J19-lag** i Arendal Fotball - med støtte fra lokale klubber.
2. **Om mulig bruk folk uten lokal tilknytning** til selekteringsprosessen.
3. **Bruk Arendal Talent som rekrutteringsplattform** under etableringen av lagene.
4. **Skap en tydelig spillerstige** fra G/J14 → G/J15 → G/J16 → G/J19 → Rekrutt → A-lag.
5. **La kampresultater bety noe.** Ungdom må lære å vinne, tape og utvikle seg sammen.
6. **Involver lokalmiljøet.** Foreldre, trenere og ildsjeler finnes allerede – gi dem noe å bygge sammen.

<img src="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-10-30_2.png?raw=true" alt="Stigen" width="560" style="border: 2px solid #8c8e95; border-radius: 10px;"/>

## Spørsmålet er enkelt

Hva stopper dere, Arendal Fotball?

Byen har spillerne, trenerne og engasjementet.
Det som mangler, er strukturen – og viljen til å bygge den.
Hvis vi mener alvor med å skape en klubb arendalittene kan identifisere seg med, må vi starte tidligere.
Hvis klubben virkelig vil være et samlende flaggskip for regionen, må reisen starte lenge før seniornivået.

La unge spillere i Arendal drømme om å spille på Arendal Fotball –
ikke om å flytte til Grimstad.

_— Lewi Lie Uberg_
