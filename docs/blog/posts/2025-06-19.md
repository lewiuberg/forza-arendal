---
date:
  created: 2025-06-19
  # updated: 2025-06-06
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Før runde 11 (Vard Haugesund B)

???+ forza

    [Vi har et intervju med selveste Vegard Hansen dere kan se i bunnen av denne artikkelen.](#intervju-med-vegard-hansen) <br>
    Synspunktene i denne artikkelen er mine og deles ikke nødvendigvis av ham.

## Alt eller ingenting

Runde 11 står for tur, og allerede nå mener jeg vi står overfor en sesongdefinerende kamp. I mine øyne befinner Arendal Fotball seg i en svært prekær situasjon. De MÅ vinne.

Etter det jeg vil kalle for en ok-minus sesongstart, kan man potensielt havne 11 poeng bak 1. plassen ved tap i Haugesund. Derfor går jeg høyt ut og sier at seier er eneste alternativ. Ved tap er man faktisk i en situasjon hvor man må begynne å se bak seg, for i skrivende stund er man bare fire poeng over sikker plass.

Men det blir definitivt ingen enkel kamp:
– Arendal har fremdeles til gode å vinne på bortebane og står nå med 0–4–1 i bortestatistikken.
– Arendal har ikke scoret mer enn ett mål i noen bortekamp.
– Vard har på sin side ikke imponert voldsomt hjemme og er på 13. plass i hjemmebanestatistikken, med 1–2–2.
– Ut fra de kampene jeg har sett fra Sakkestad Arena, virker det som en krevende og svært ujevn bane.
– Arendal og Vard har møttes 10 ganger tidligere – Arendal har vunnet åtte, Vard to.
– Både Daniel Hulqvist og Simen Nygård er ute med karantene, og det er usikkerhet rundt både Helgesen og Victorio.

## Hyggelig bekjentskap

Dessverre står en av våre egne på motsatt banehalvdel. Selv om han ikke er født i Arendal, er det liten tvil om at han er en Ændalitt. Det er trygt å si at alle som elsker Arendal Fotball, også har en forkjærlighet for publikumsfavoritten Sander Lille-Løvø. Noen spillere blir værende i hjertet, selv om de skifter drakt. Sander er en av dem.

## Fremtidens håp

Selv om uken etter tapet mot Lysekloster har vært blytung – og kostet både nattesøvn og forstand – kom det en usedvanlig god nyhet tidligere i uken: Aleksander Opsahl har signert kontrakt ut 2026. Til tross for at han bare er 20 år gammel, har han allerede blitt en av Arendals viktigste spillere. Verdien av en slik fremtidsrettet signering kan knapt overvurderes. En strålende nyhet – og et viktig signal.

## Intervju med Vegard Hansen

<video controls width="350" poster="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-06-19_1.png?raw=true">
  <source src="https://raw.githubusercontent.com/lewiuberg/forza-arendal/refs/heads/master/docs/assets/video/2025/2025-06-19_1.mp4" type="video/mp4">
  Din nettleser støtter ikke video.
</video>
