---
date:
  created: 2025-06-13
  # updated: 2025-06-06
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  - External links:
      - Arendal Fotball: https://www.arendalfotball.no
---

# Før runde 10 (Lysekloster B)

???+ forza

    [Vi har et intervju med selveste Vegard Hansen dere kan se i bunnen av denne artikkelen.](#intervju-med-vegard-hansen) <br>
    Synspunktene i denne artikkelen er mine og deles ikke nødvendigvis av ham.

Søndag 15.06 kl. 17:30 sparkes oppgjøret mellom Lysekloster og Aust-Agders stolthet i gang.

Lysekloster er neppe fornøyd med sesongstarten og ligger helt sist i avdelingen med fattige 6 poeng.
Både [Norsk Fotball](https://www.norskfotball.com/blogg/tabelltips-2-divisjon-avdeling-1-sandnes-ulf-retur) og [Agderposten](https://www.agderposten.no/sport/i/93V9lr/skaper-sjokk-og-vantro-her-er-vaare-tabelltips) har spådd Lysekloster på 4. plass. Det samsvarer med ambisjonsnivået til det hardtsatsende laget, som endte på 5. plass i fjor. Lysekloster har beholdt store deler av elleveren som var med og utfordret til kvalikplass i fjor, blant annet rygenegutten Ole Marius Håbestad.
Det ble to tøffe møter mot Lysekloster i fjor, da Arendal tapte henholdsvis 1–3 og 1–2.

Per nå har Arendal et poengsnitt på 1,4 – 0,1 høyere enn snittet fra fjorårssesongen, hvor laget var to poeng unna nedrykk. Det sier kanskje noe om hvor jevn denne avdelingen er, ettersom det er like langt til direkte opprykk som til direkte nedrykk, og Arendal ligger på 4. plass.
Man begynner nå å se en antydning til en luke, hvor Sotra ligger alene på toppen. Det er derfor svært viktig at Arendal tar med seg 3 poeng mot tabelljumboen.

Men det blir ikke enkelt:

- Samtlige bortekamper for Arendal har endt 1–1, med en målstatistikk på 4–4.
- Lysekloster har også 4–4 i målstatistikk, men det er på hjemmebane.

Det lukter altså ikke målkalas av dette oppgjøret. Desto viktigere er det å unngå å slippe til sjanser i samme grad som mot Brattvåg, hvor et par av målene kom på altfor enkelt vis.

Heldigvis ser det ikke ut til at skaden til Helgesen er langvarig, og Vegard Hansen bekreftet at han etter alle solemerker blir med i troppen som reiser til Os.

Det er også verdt å merke seg at Lysekloster topper statistikken for røde kort (3) og ligger på 5. plass for gule kort (16). Hvis dette skulle utvikle seg til å bli en tøff kamp, har Arendal to meget sentrale spillere på 3 gule: Hulqvist og Opsahl.

## Øvrige kamper

Vi får en godbit allerede fredag kveld med Brann 2 – Sotra.
Brann 2 har ikke tapt på hjemmebane og har scoret i snitt 3 mål per kamp.
Sotra på sin side har ikke tapt på bortebane og har kun sluppet inn 1 mål på 4 kamper.
Det er fortsatt pause i Eliteserien, så det blir spennende å se hva slags lag Brann stiller med her.

Eik Tønsberg reiser til Levermyr på lørdag for å gi Kjell Andre Thu en vanskelig start som Jerv-trener.
Mannen som gjorde en mirakuløs jobb i Egersund sa følgende etter sin første trening: "Sjokkerende dårlig."
Jerv har fortsatt ikke vunnet på hjemmebane – og jeg håper selvsagt at de ikke gjør det denne gangen heller! Heia EIK!

Sandnes Ulf skal til Flekkerøy, hvor Steinar Skeie begynner å få fart på poengfangsten.
Fløy har vunnet to og spilt én uavgjort på de tre siste kampene. Med seier her vil Fløy faktisk bare være 4 poeng bak Ulf – noe de færreste hadde trodd før sesongen!

## Intervju med Vegard Hansen

<video controls width="350" poster="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-06-13_1.png?raw=true">
  <source src="https://raw.githubusercontent.com/lewiuberg/forza-arendal/refs/heads/master/docs/assets/video/2025/2025-06-13_1.mp4" type="video/mp4">
  Din nettleser støtter ikke video.
</video>
