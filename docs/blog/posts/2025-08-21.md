---
date:
  created: 2025-08-21
  # updated: 2025-08-21
authors:
  - mads
draft: false
# pin: false
links:
  #   - index.md
  #   - blog/index.md
  #   - Homepage: index.md
  #   - Blog index: blog/index.md
  # - External links:
  #     - Arendal Fotball: https://www.arendalfotball.no
---

# Før runde 17 (Brann 2 B) og cupkamp (Egersund H)

???+ forza

    [Vi har et intervju med selveste Vegard Hansen dere kan se i bunnen av denne artikkelen.](#intervju-med-vegard-hansen) <br>
    Synspunktene i denne artikkelen er mine og deles ikke nødvendigvis av ham.

## Arendal er på gli

Arendal er virkelig på gli. Selv de mest optimistiske måtte grave dypt for å finne lysglimt for bare kort tid siden. Nå har laget vunnet fire svært overbevisende kamper på rad og strutter av selvtillit. Jeg tror fortsatt det må mirakler til for at Arendal skal være en reell utfordrer til opprykk, men hvis progresjonen fortsetter som den har gjort i det siste, er det få klubber som klarer å stoppe dette laget.

## Brann 2 venter i Bergen

På søndag reiser man til Bergen for å møte Branns rekruttlag. Selv om Arendal vant 6–1 på hjemmebane, blir dette på ingen måte noen walkover. Brann 2 slo Sander Lille-Løvøs Vard Haugesund 2–1 i forrige runde, og den eldste spilleren i Brann-troppen var bare 20 år. Dette er noen av de største talentene i landet, og verdien på enkelte spillere er høyere enn majoriteten av Arendal-laget. Laget Arendal møter nå er riktignok noe svakere enn tidligere i sesongen. Toppscorer Jon Berisha ble blant annet solgt til Ranheim i sommer.

Det er også svært vanskelig å vite hva man møter i disse andrelagene. Sist Arendal spilte borte mot Brann 2, stilte de med et relativt sterkt lag sammenlignet med andre kamper. Jeg tror likevel ikke laget de sender utpå mot Arendal vil ose av A-lagsspillere. Branns førstelag er nemlig midt mellom to europakvalifiseringsoppgjør, og har til og med flyttet kampen mot Fredrikstad for å redusere kampbelastningen. Det er derfor lite sannsynlig at Freyr Alexandersson tar noen sjanser med spillere som kan påvirke resultatet mot AEK Larnaca.

Men det betyr på ingen måte at man skal ta lett på kampen. Som nevnt er dette et svært vrient lag – med eller uten A-lagsspillere!

## Statistikk

- Arendal har nå tatt igjen Sotra i antall scorede mål (37 – 2,3 i snitt), og det er kun Sandnes Ulf som har flere
- Arendal er også svært gjerrige defensivt og har sluppet inn tredje færrest mål i avdelingen (21 – 1,3 i snitt)
- Arendal har ikke holdt nullen på 13 kamper og har kun klart det én gang (!!). Dette gir delt sisteplass med Træff
- På bortebane har Arendal slitt, med bare 2 seire på 8 kamper denne sesongen

## Cupen - Egersund kommer på besøk

Midt i uka får vi besøk av **Egersund** i cupen – et tradisjonelt svært interessant oppgjør. To klubber som i mange år kjempet side om side i 2. divisjon. Egersund klarte til slutt å rykke opp for et par år siden og har siden imponert stort i OBOS-ligaen. I fjor tapte de kvalifiseringen til Eliteserien, og i år ligger de kun bak kvalikplass på målforskjell.

Det er svært vanskelig å spå denne kampen. Egersund spiller lørdag, onsdag og søndag. Arendal spiller søndag, onsdag og lørdag.

Begge lag kan tjene gode penger på å gå videre til tredje runde og potensielt trekke et stort Eliteserielag. Samtidig må apparatet vurdere kampbelastningen nøye. Begge lag **MÅ** vinne i serien for å henge med lagene foran.

Jeg tror det kommer til å bli store utskiftninger i begge lag, og vi kan nok få se noen debutanter for Arendal i denne kampen.

## Intervju med Vegard Hansen

<video controls width="350" poster="https://raw.githubusercontent.com/lewiuberg/forza-arendal/refs/heads/master/docs/assets/images/blog/2025/2025-08-21_1.png?raw=true">
  <source src="https://raw.githubusercontent.com/lewiuberg/forza-arendal/refs/heads/master/docs/assets/video/2025/2025-08-21_1.mp4" type="video/mp4">
  Din nettleser støtter ikke video.
</video>
